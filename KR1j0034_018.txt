# -*- mode: mandoku-view -*-
#+TITLE: 六書故
#+DATE: 2018-03-30 14:14:33.717112
#+PROPERTY: ID KR1j0034
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 卷十八
<pb:KR1j0034_WYG_018-1a>¶
欽定四庫全書¶
　六書故卷十八¶
　　　　　　　　　　　　　宋　戴侗　撰¶
動物二¶
龍　　力鍾切鱗蟲之長囦居而天行(説文唐本从肉从飛及童省徐)¶
本曰从肉飛之形童省　　遲父鍾　　　(竝古聲又曰象宛轉飛動貌)　象形　　　　　文　¶
¶
　假借之用一詩云既見君子為龍為光(毛氏曰龍&KR0194;也)¶
¶
龍之㑹意¶
¶
龖　　　徒合切(説文曰飛龍也)¶
<pb:KR1j0034_WYG_018-1b>¶
¶
龍之諧聲¶
¶
龕　　　口含切(説文曰龍皃也徐本合聲唐本今聲鼂氏曰从今乃得聲)¶
虎　　呼古切　　(古文)象虎爪牙矍殺之形(説文虎文也荒)¶
　(鳥切象形从虍虎足象人足竝古文按虍生於虎虎不應反从虍葢自而變也)¶
　(凡説文从虍者皆从虎省)¶
¶
虎之㑹意¶
¶
虐　　　逆約切殘酷也从虎从爪¶
<pb:KR1j0034_WYG_018-2a>¶
彪　　　必幽切虎文也¶
虢　　　古獲切(説文曰虎所攫畫明文説文以&KR1528;為聲&KR1528;非聲也)古用名國¶
¶
虢公封焉¶
¶
&KR1373;　　　蒲報切武暴也¶
¶
虎之諧聲¶
¶
虥　　　昨閑切(爾雅曰虎竊毛謂之虥貓又士諫切)¶
虒　　　斯移切(説文曰虎之有角者&KR1763;聲)¶
虓　　　許交切虎闞也詩云闞如虓虎(亦作哮)¶
號　　　乎刀切虎咆也¶
<pb:KR1j0034_WYG_018-2b>¶
虩　　　許逆切虎所虓闞震疊虩虩也易曰震來虩¶
¶
虩¶
¶
虞　　　元俱切防虎也山澤之守因謂之虞引之為¶
¶
憂虞虞度又借為驩虞五乎切(别作娯)¶
¶
虙　　　伐六切(説文曰虎皃伏羲宓子賤皆作虙與伏通)¶
虘　　　叢租徂何二切(説文曰虎不柔不信也讀若鄼)¶
¶
虎之疑¶
¶
<pb:KR1j0034_WYG_018-3a>¶
䖍　　　渠焉切(説文曰虎行貌讀若矜文聲徐&KR0599;曰文非聲未詳)按書傳用¶
¶
為䖍共之䖍詩云䖍共爾位又曰有䖍秉節(毛氏皆曰)¶
¶
¶
(固也)又用為䖍劉之䖍書云奪攘矯䖍(孔氏釋為固蔡氏曰劉也)¶
¶
¶
詩曰方斵是䖍(爾雅作榩鄭氏曰椹謂之䖍斲於椹上以為桷)傳曰䖍劉¶
¶
¶
我邉埀(杜氏曰䖍劉皆殺也)¶
¶
象　　徐兩切巨獸長鼻脩牙牙可為器象形借為形¶
　象之象易曰象也者象也以字義釋易名非有二字¶
　也(俗作像加人非凡象似者皆象也非特象人别又作説文曰放也)¶
<pb:KR1j0034_WYG_018-3b>¶
象之諧聲¶
¶
豫　　　羊茹切(説文曰象之大者伯曰象多疑也)借為豫先猶豫之¶
¶
豫亦作　　(説文新附曰安也)又借為悦豫之豫易曰雷¶
¶
¶
出地奮豫詩云逸豫無期孟子一游一豫(别作悆)¶
¶
兕　　徐姊切埜牛青色皮可為甲象其角(説文曰&KR3660;埜牛如青)¶
¶
 古文　¶
¶
鹿　　　盧谷切鹿支角象其角足也　　(單彝癸彞文)¶
¶
鹿之象形¶
¶
<pb:KR1j0034_WYG_018-4a>¶
麀　　　於求切母鹿也象其下有子與牝同(别作)¶
¶
鹿之㑹意¶
¶
麤　　　倉胡切(説文曰行超逺也俗作麁又作觕與粗通)¶
¶
鹿之諧聲¶
¶
麋　　　旻悲切麋與鹿同而大月令麋角冬至解鹿¶
¶
角夏至解¶
¶
麚　　　古牙切(爾雅曰牡鹿也短脰又作䴥)¶
麛　　　莫兮切鹿胎也凡孕獸曰麛鳥曰卵周官禁¶
<pb:KR1j0034_WYG_018-4b>¶
麛卵者¶
¶
麑　　　吾雞切鹿子也魯語曰獸長麑䴠¶
䴠　　　烏皓切麋子也古單作夭記曰不殀夭又曰¶
¶
胎夭多傷(爾雅曰麋其子䴠康成曰少長曰夭陸氏曰烏老切)¶
¶
麌　　　五矩切詩云麀鹿麌麌(爾雅曰麕牡麌一説麇鹿羣聚也按詩言)¶
¶
(麌麌非牡也)¶
¶
麠&KR1393;　　　居卿切又作　　　　居履切又作　　¶
¶
麠&KR1393;同類似鹿而角不岐毛不斑麠大而&KR1393;小麠¶
¶
<pb:KR1j0034_WYG_018-5a>¶
¶
毛差黒而粗(爾雅謂麖牛尾一角&KR1393;旄毛狗足皆非)¶
¶
麕　　　去倫俱倫二切説文曰麞也别作　　从囷¶
¶
省(又作麏)借為麇縳之麇傳曰麇之以入(别作攟)¶
¶
麞　　　之羊切似&KR1393;而脂黄亦謂黄牛(别作獐)¶
麝　　　夕夜切獸如小鹿庾有香(俗作麝麘)¶
麈　　　止庾切(説文曰麋屬唐本曰大力一角)似鹿而大尾可為拂¶
¶
辟塵¶
¶
麒麟　　　渠之切　　離珍切麒麟祥獸也(陸璣曰麕身牛)¶
<pb:KR1j0034_WYG_018-5b>¶
(尾馬足黄色員蹄一角角端有肉音中鐘吕行中規矩遊必擇地詳而後處不履生蟲不踐生草不)¶
¶
¶
(羣居不侣行不入臽穽不離羅網王者至仁則出今并州界有麟如鹿非瑞也司馬相如曰射麋)¶
¶
¶
(脚麟謂此麟也侗謂陸氏之云大抵因麟為祥獸遂从而傅㑹之不踐生草不履生蟲果何食乎不)¶
¶
¶
(羣居不侣行是懐孤徳也不入臽穽不離羅網王者至仁而後出何為而獲於子鉏商至言音中鍾)¶
¶
¶
(呂行中規矩愈夸誕矣别作麐説文曰麒仁獸也麐牝麒也麟大牝鹿也)¶
¶
麃　　　蒲交切(説文曰麠屬票省聲)又表驕切詩曰駟介麃麃¶
¶
言肥壯貌¶
¶
¶
鹿之疑¶
¶
<pb:KR1j0034_WYG_018-6a>¶
麗　　　郎計切　　(説文曰古文篆文麗旅行也鹿性見食急則必旅行)¶
¶
(从鹿聲禮麗皮内聘鹿皮也按麗之本義未詳許氏既以為古文又謂聲未免自牴牾)¶
¶
¶
(特之譌爾伯氏曰麗从鹿麗皮也或曰象網目麗鹿離于㒺也)按書傳所¶
¶
¶
用麗有耦義周官麗馬一圉兩馬也束帛麗皮兩¶
¶
¶
皮也故又為亢麗别作儷因是有疇匹之義有麗¶
¶
¶
密之義詩云商之孫子其麗不億言其疇類也(説文)¶
¶
¶
(作數也上聲)又為奢麗美麗書云被化奢麗麗離聲相¶
¶
¶
近故又有附離之義易曰離麗也日月麗乎天百¶
¶
<pb:KR1j0034_WYG_018-6b>¶
穀草木麗乎土又因之有華麗之義亦鄰知切東¶
¶
¶
夷有髙麗國亦作髙驪¶
¶
莧　　胡官切山羊也象形(説文曰山羊總角者从兔足苜聲)¶
能　　奴登切(説文曰熊屬足似鹿从肉以聲能獸堅中故稱賢能而彊壯稱能桀也徐&KR0599;曰)¶
　(以形聲疑皆象形)按能為熊屬説文必有所據賢能才能則¶
　假借也又奴臺切(左氏傳鯀化為黄能入于羽淵或曰三足鼈也)又奴代切¶
　堅忍也亦作耐又奴更切¶
¶
能之疑¶
¶
<pb:KR1j0034_WYG_018-7a>¶
熊　　　于弓切獸似豬黒而鋭喙其蹯類人掌蟄居¶
¶
能升木(説文曰炎省聲按炎非聲羔麃熊羆皆从火疑别有義)¶
¶
¶
熊之諧聲¶
¶
　　　　　班縻切詩云赤豹黄羆(爾雅曰如熊黄白文郭璞曰似)¶
¶
(熊而長頭髙脚猛多力能拔樹木陸璣曰羆有黄赤二種大於熊脂如熊白而粗理説文曰羆羆聲)¶
¶
¶
(古文)¶
¶
豸　　池爾切(説文曰象獸長脊行豸豸然欲有所伺殺形漢志曰蟲豸之妖為孽師古曰有)¶
　(足曰蟲無足曰豸按今俗亦有蟲豸之稱然从豸者皆貔貅貙豹之屬與蟲豸之説不合)¶
<pb:KR1j0034_WYG_018-7b>¶
豸之諧聲¶
¶
豹　　　北教切獸似虎而小黄質黒章¶
𧴀　　　旁脂切書云如虎如𧴀(爾雅曰𧴀白狐孔安國曰𧴀執夷虎也説)¶
¶
(文曰豹屬陸璣曰似虎或曰似熊一名執夷遼東謂之白羆按羆猛獸非狐也)¶
¶
貅　　　許牛切記曰前有摯獸則載𧴀貅¶
貙　　　敕俱切(爾雅曰貙似貍郭氏曰今貙席也大如狗文如貍爾雅曰貙獌莫旦切似)¶
¶
(貍郭氏曰今山民呼貙虎之大者為貙豻字林曰貙似貍而大豻貙類故呼貙豻)¶
¶
貊　　　莫白切又模各切(又作貘獏㹮爾雅曰貘白豹説文曰貊似熊黄黒色)¶
<pb:KR1j0034_WYG_018-8a>¶
¶
(出蜀中字林曰似熊而白出蜀郡南中郡志曰貊大如驢頗似熊所觸無不摧廣志曰色蒼曰其皮)¶
¶
¶
(温煖郭氏曰貘似熊庳脚黒白駁骨節彊直中實少髓能舐食銅鉄及竹骨其皮辟溼音陌)用¶
¶
¶
為狄名詩云其追其貊孔子曰雖蠻貊之邦行矣¶
¶
貉　　　下各切狐類毛厚可為裘語曰狐貉之厚以¶
¶
居(或作貈又作狢與貊獏錯互説文曰貉北方豸種盖以此為蠻貊之貊貈似狐善睡引論語狐貈)¶
¶
¶
(之厚舟聲孫氏下各切徐鉉曰舟非聲未詳字林亦曰貈似狐善睡郭氏曰牝名&KR2903;乃老切江東呼)¶
¶
¶
(為&KR2543;烏郎切&KR2328;山吏切按各非貊音舟非貉音貉乃狐貉之貉)詩云一之日于貉¶
¶
¶
取彼狐貍為公子裘(毛氏曰于貉謂取狐狸皮也鄭氏曰于貉往摶貉以自為)¶
¶
<pb:KR1j0034_WYG_018-8b>¶
(裘也狐狸以供尊者爾雅曰貉縮綸也郭璞曰牽縳縮貉之)考工記曰貉踰汶¶
¶
¶
則死(鄭氏曰貉或為猨善縁木之猨也)周官甸祝掌四時之田表¶
¶
¶
貉之祝號(杜子春讀貉為百書亦作禡貉兵祭也詩曰是類是禡康成曰田者習兵之禮)¶
¶
¶
(故亦禡祭説文又有䶅曰䑕出胡地皮可為裘)按孔子狐貉之厚以居詩¶
¶
¶
亦曰一之日于貉取彼狐狸為公子裘則貉為狐¶
¶
¶
貍之類明矣于貉猶言于耕謂獵取狐貉也凡田¶
¶
¶
者先取狐貍之屬為驅逐大獸則小獸竄伏也表¶
¶
¶
者先立表也貉者先攻取狐貍之屬也二者皆為¶
¶
<pb:KR1j0034_WYG_018-9a>¶
¶
田事之始故祭先之(禡自為兵祭小祝師行掌其祝号不言表貉何為於田用)¶
¶
¶
(之猨夒之皮不聞可為裘鄭氏之説尢舛)¶
¶
貆　　　胡官切(爾雅曰貉子貆説文曰貉類又作貛淮南子曰貛貉為曲穴)¶
貓　　　莫交切又睂鑣切捕䑕貍(或作狸)記曰迎貓為¶
¶
其食田鼠也又虎類詩云有貓有虎(爾雅曰虎竊毛謂之虦貓)¶
¶
¶
(毛氏曰似虎淺毛)¶
¶
貍　　　陵之切伏獸似貓其類不一(或作狸猍)又借為葬¶
¶
埋之貍謨皆切¶
¶
貕　　　胡雞切周官幽州之澤藪曰貕養¶
<pb:KR1j0034_WYG_018-9b>¶
夒　　　奴刀切猴也(又作猱獶㺜)詩云毋教猱升木夒似¶
　人伯曰頁象其首止象其前足已象其尾夂象後足¶
　人立也(陸璣曰猱獮猴也老者為玃長臂者為爰白要者為&KR2911;胡獑爰駿㨗於猴按古無猴字夒)¶
　(即猴也)¶
¶
夒之象形¶
¶
夔　　　渠追切木石之怪也似夒而角一足家語曰¶
¶
木石之怪夔魍魎莊周曰夔謂蚿曰吾以一足趻¶
¶
<pb:KR1j0034_WYG_018-10a>¶
¶
踔而行今俗謂之山㺐又借為夔夔之夔書曰夔¶
¶
¶
夔齊栗(孔氏曰悚愳之貌)¶
¶
兔　　湯故切象形(俗言兔口有缺吐而生子甚𡚶誕)¶
¶
兔之㑹意¶
¶
免　　　母辨切脱也兔善逸从兔省後足脱去之象¶
¶
也(説文俛浼勉冕皆免聲而無兔文)引之則凡脫免者皆曰免婦¶
¶
¶
人生子為免身(别作㝃)借為喪服袒免之免(鄭氏曰以布廣)¶
¶
¶
(寸从頂中而前交於額止又郤回繞髻别作絻音問侗謂袒者袒其衣免者免冠不必更音問)¶
¶
逸　　　夷質切脫走也兔善走故取義於兔引之為¶
<pb:KR1j0034_WYG_018-10b>¶
¶
逸游為暇逸(别作佚)¶
¶
冤　　　於袁切屈也兔在冂下冤屈不得伸也¶
㲋　　　丑略切(説文曰兔也似兔青色而大象形頭與兔同足與鹿同篆文侗謂㲋)¶
¶
(兔善走者也故視兔而多其足)¶
¶
¶
㲋之㑹意¶
¶
毚　　　士咸切(説文曰狡兔也兔之駿者)¶
菟　　　同都切傳曰楚人謂虎於菟(漢書不摶反寇而摶畜菟)又¶
<pb:KR1j0034_WYG_018-11a>¶
¶
菟裘魯邑名¶
¶
¶
兔之諧聲¶
¶
㕙　　　七旬切(説文曰狡兔也)¶
䨲　　　奴侯切(爾雅曰兔子嬎郭氏曰俗呼曰䨲按嬎从生从女不成字)¶
鼠　　書呂切象形¶
¶
鼠之指事¶
¶
竄　　　七亂切从䑕入穴逃竄之義也因之為流竄¶
¶
書曰竄三苖于三危又七凡切奔跳也¶
¶
<pb:KR1j0034_WYG_018-11b>¶
䑕之諧聲¶
¶
鼬　　　余救切䑕狼也如䑕而大狼尾赤黄色能食¶
¶
䑕(又作㹨又而隴切説文曰䑕屬)¶
¶
鼪　　　師庚切莊周曰騏驥驊騮捕鼠不如貍鼪(又作)¶
¶
(狸狌郭璞曰江東謂鼬為鼪司馬彪曰狌鼬也)¶
¶
鼷　　　下雞切甘口鼠也春秋曰鼷鼠食郊牛角(李廵)¶
¶
(曰鼱鼩鼠博物志曰鼠之最小者或謂之甘鼠謂其口甘為其所食者不知覺也)¶
¶
鼱鼩　　　咨盈切　　權俱切東方朔曰鼱鼩之襲¶
<pb:KR1j0034_WYG_018-12a>¶
¶
狗(如淳曰小䑕也郭氏曰今䑕狼又曰小鼠也爾雅曰䑕之屬有鼢鼸下簟切鼷&KR3925;私移切鼬鼩)¶
¶
¶
(鼭音時鼣符廢切鼫鼤音問鼨鼮徒形切鼳古闃切爾雅名物未可盡信但如爾雅説則鼱鼩為二)¶
¶
¶
(物)¶
¶
鼯　　　五胡切荀子曰梧䑕五技而窮(爾雅曰鼯䑕夷由郭璞曰)¶
¶
(狀如小狐似蝙蝠肉翅翅尾項脅毛紫赤色背蒼艾色腹下黄喙頷雜白脚短爪長尾三尺許飛且)¶
¶
¶
(乳亦謂之飛生説文鼯五技䑕也能飛不能過屋能縁不能窮木能游不能度谷能穴不能掩身能)¶
¶
¶
(走不能先人按飛生今俗所謂伏者似之又有所謂櫟鼠者常在木間無翼而跳㨗如飛尾長如彗)¶
¶
¶
(詩所謂碩鼠乃鼠之碩大者序云貪而畏人若大鼠盖亦不過以碩為大也不當别立鼫文梧䑕五)¶
¶
<pb:KR1j0034_WYG_018-12b>¶
(技盖約言其技之多而卒窮非謂每技輙窮也别又作)¶
¶
鼺　　　倫為切又力軌切飛生也(説文鸓从鳥鼠形飛走且乳之鳥也)¶
¶
(按生即飛生實鼠類而非鳥類與俱譌而从鳥盖以其在林間如鳥而飛故俗書从鳥爾又作蠝)¶
¶
鼢　　　房分切隠䑕也黎黒色小於鼠穴土而行不¶
¶
入室家以其常偃伏故又謂偃鼠以其起地若耕¶
¶
¶
故又名犂䑕(别作蚡偃别作鼴説文曰鼢地行䑕伯勞所化俗謂謝豹所化皆非也)¶
¶
¶
力求切竹鼠也多肉如豚肥美可食古通作¶
¶
¶
留莊周曰執留之狗(司馬彪曰竹䑕也肥美人多珍之别作䶉&KR2401;)¶
¶
<pb:KR1j0034_WYG_018-13a>¶
鼦　　　丁聊切鼠屬大而黄黑皮可為裘(亦作貂埤雅曰貂縟)¶
¶
(毛燠於狐貉拂面如㷔朔地以其皮煖額後世效之以金璫餙首前插以貂尾漢因之附蟬焉侍中)¶
¶
¶
(左珥常侍右珥)¶
¶
鼨　　　之戎切(爾雅曰鼤䑕鼨鼮豹文鼮䑕説文曰豹文䑕也生嵒谷間)¶
¶
力知切　　於葢切(孫愐曰小䑕相銜而行)¶
¶
廌　　宅買切(説文曰觧廌獸也似山牛一角古者决訟令觸不直象形夫人為萬物之靈人)¶
　(不能决而聽於獸是以獸為士也不經甚矣廌義闕)¶
嘼　　(孫氏)許救切(説文曰㹌也象頭耳足厹地之形古文嘼下从厹)¶
<pb:KR1j0034_WYG_018-13b>¶
嘼之㑹意¶
¶
獸　　　舒救切(説文曰守備者)爾雅曰四足而毛謂之獸¶
角　　盧谷古岳二切獸角也(别作觻非按詩麟之角振振公族角與族劦誰)¶
¶
(謂雀無角何以穿我屋角與屋劦四皓有角里先生盖皆在禄音後人不悟别立甪文及刀下用等文)¶
¶
¶
(繆矣類篇又有觮東方音也)獸戴角者以角相抵故因之為角¶
¶
¶
鬥角勝負之角又引之為角斗甬之角角校聲相¶
¶
¶
通義亦相近也(别作斠説文平斗斛也)又為東方之宿¶
¶
¶
角之㑹意¶
¶
<pb:KR1j0034_WYG_018-14a>¶
解　　　古買切从刀解牛角解之義也自解為解胡¶
¶
戒切鹿角解草木節解之類是也易曰雷雨作解¶
¶
¶
因之為解㪔解惰(别作懈説文曰怠也别作古賣切竝非又上聲)¶
¶
¶
角之諧聲¶
¶
觡　　　古百路洛二切角有支曰觡記曰角觡生(鄭氏)¶
¶
(曰無䚡曰觡顧氏曰有支曰斛無支曰角按司馬相如云犧雙觡共抵之獸顧説是也)¶
¶
觝　　　都禮切角根也按角根通當作氐漢書角抵¶
¶
通作抵司馬相如曰雙觡共抵又作牴¶
¶
䚡　　　新兹桑才二切角中虚毳骨也(與鰓通)¶
<pb:KR1j0034_WYG_018-14b>¶
觩　　　渠幽切角宛曲也詩云兕觥其觩又曰角弓¶
¶
其觩與捄通詳見捄下(説文作斛)¶
¶
觳　　　胡谷古禄二切角跗也饋食禮主婦俎觳折¶
¶
(鄭氏曰後足也)既夕禮裳不辟長及觳(鄭氏曰足跗也)猶言跗也¶
¶
¶
莊周曰其道太觳秦二世曰監門之養不觳於此¶
¶
¶
猶言下也(司馬氏曰觳音學盡也又古學切説文曰盛觵巵也一曰射具)¶
¶
觫　　　蘇谷切角初出繭栗也齊宣王見牽牛往釁¶
<pb:KR1j0034_WYG_018-15a>¶
¶
鐘者曰舍之吾不忍其觳觫若無罪而就死地(説者)¶
¶
¶
(曰觳觫恐愳貌牛無知方牽而往何知就死觳觫益角短小之皃牛方穉而就死故宣王不忍焉)¶
¶
觭　　　去竒切爾雅曰角一俯一仰也周官三夢二¶
¶
曰觭夢(杜子春讀如竒偉之竒觭即竒也康成讀如掎角之掎掎猶得也又居宜切莊周曰)¶
¶
¶
(觭耦不仵)¶
¶
䚦　　　敕豕切角頃也¶
觢　　　尺制切(爾雅曰牛角踊觢説文曰一角仰也别作)¶
觜　　　遵為切又上聲角鋭耑也(説文曰鴟奮頭上角觜也按今人喙)¶
<pb:KR1j0034_WYG_018-15b>¶
(亦謂觜)¶
¶
&KR2156;　　　陟加切角大本也亦作　　(説文曰觰拏獸也按今俗謂根)¶
¶
(據為&KR2156;拏披張為&KR2156;沙一曰角上張皃别作&KR2156;)¶
¶
觺　　　魚力切又上聲楚辭曰土伯九約其角觺觺¶
¶
(説文曰角利皃)¶
¶
觸　　　此欲切角牴也(别作&KR2053;)¶
觥　　　古横古黄二切飲&KR0266;也以角為之(孔氏曰五升為觥或)¶
¶
(曰七升為觥)又作　　周禮曰掌其比觵撻罰曰觵其¶
¶
<pb:KR1j0034_WYG_018-16a>¶
¶
不敬者古以觥為罰爵故其所容多詩云兕觥其¶
¶
¶
觩兕角巨可以為觥也¶
¶
觶　　　之義切飲器也(説文曰受四升鄭氏曰受三升徐&KR0599;曰戰省聲别作觝)¶
¶
(并見觚下)¶
¶
觚　　　古乎切飲器也考工記曰&KR0922;人為飲器勺一¶
¶
升爵一升觚三升獻以爵而酬以觚一獻而三酬¶
¶
¶
則一豆矣食一豆肉飲一豆酒中人之食也(康成曰觚)¶
¶
¶
(當作觶豆當作斗按禮酬者皆舉觶故康成以觚為觶而謂觶受三升也侗謂禮觶為酬&KR0266;則容三)¶
¶
<pb:KR1j0034_WYG_018-16b>¶
(升者為是觚殆觶之别名)觚之制有亷稜故凡有亷能者皆謂¶
¶
¶
之觚稜(説文木部别有柧棱非)¶
¶
觴　　　式陽切凡飲器實酒曰觴傳曰觴曲沃人(説文)¶
¶
(籀文从爵别作&KR1824;)¶
¶
衡　　　何庚切(説文曰牛好觸横大木其角从角从大行聲)周官凡祭祀¶
¶
餙牛牲設其楅衡(鄭司農曰所以楅持牛也杜子春曰楅衡所以持牛令不得抵)¶
¶
¶
(觸人鄭康成曰楅設於角衡設於鼻如椵狀按衡之从大未可暁)引之則凡衡設¶
¶
¶
者皆謂之衡今俗皆謂之横權之衡而為平者車¶
¶
<pb:KR1j0034_WYG_018-17a>¶
¶
之衡加於兩服者屋之棟&KR0925;衡加者皆曰衡(别作桁)¶
¶
觼　　　古穴切詩云鋈以觼軜(説文曰環之有舌者别作鐍)¶
¶
卑吉切(説文曰羌人所龡角屠以驚馬古文誖字)詩云一之日¶
¶
¶
𤼵¶
¶
觿　　　許規津埀户圭三切記左佩小觿右佩大觿¶
¶
(説文曰佩角鋭耑也可以解結按觿有大小似非專為解結用)¶
¶
䚩　　　舉夭魚沼二切淮南子曰角䚩不猒薄(髙誘曰刀)¶
¶
(劒羽間覆角也太𤣥曰䚩其角陸氏音紹角長也)¶
¶
觖　　　遺惢切缺所望也又去聲(又古穴切)又與缺通¶
<pb:KR1j0034_WYG_018-17b>¶
䚥　　　昵角切(説文調弓也弱省聲)¶
革　　　古覈切獸皮也象形具四足首尾完曰革柔¶
　曰韋通曰皮借為更革之革更革聲相通(别作譁)又借¶
　為革疾之革與亟通紀力切(别作䩯)¶
¶
革之㑹意¶
¶
䨣　　　匹各切説文曰濡革也¶
¶
革之諧聲¶
¶
<pb:KR1j0034_WYG_018-18a>¶
鞹　　　去郭切凡革不去其光張而完暴之謂之鞹¶
¶
淮南子曰譬之猶鞹革也大則大矣列之道也詩¶
¶
¶
云鞹鞃淺幭以鞹為鞃淺為幭尚文也子貢曰文¶
¶
¶
猶質也質猶文也虎豹之鞹猶犬羊之鞹言文之¶
¶
¶
不可蔑也虎豹之鞹無去毛者犬羊之鞹亦用以¶
¶
¶
為裘為&KR0860;¶
¶
鞄　　　歩教切又步角切柔革之工也考工記作鮑¶
¶
(又作)¶
¶
靬　　　居言苦旰二切説文曰乾革也漢書單于弟¶
<pb:KR1j0034_WYG_018-18b>¶
¶
於靬王張掖有驪靬縣(顔師古音䖍)¶
¶
靼　　　多達之列二切説文曰柔革也韋繩因謂之¶
¶
靼(别作)¶
¶
䩵　　　王問切冒鼓之工也考工記曰䩵人為皋陶¶
¶
又攻問切(周官作韗或作竝非冒鼓必用生革不以韋又作又平聲)¶
¶
鞔　　　謨官切冒鼓也吕氏春秋曰胃充則中大鞔¶
¶
(説文曰履空也徐鍇曰履空猶言履殻也)¶
¶
<pb:KR1j0034_WYG_018-19a>¶
鞏　　　居竦切以革束固也¶
鞶　　　蒲官切(説文曰大帶也)易曰或錫之鞶帶記曰男鞶¶
¶
革女鞶絲(鄭氏曰鞶小囊也所以盛帨巾之屬)亦作縏記又曰婦人¶
¶
¶
佩施縏袠(鄭氏曰小囊也)傳曰帶裳幅舄昭其度也縏厲¶
¶
¶
㳺纓昭其數也(杜氏曰帶革帶也鞶紳帶也)又曰王以后之鞶¶
¶
¶
鑑予鄭伯(杜氏曰鞶帶而以鑑為餙也東觀書詔曰賜鄧遵獸鞶囊按鞶或以為佩囊或)¶
¶
¶
(以為大帶疑鞶乃佩帶玉佩襍佩非紳帛所能勝故必以革為鞶女子不服革故以絲組為鞶鞶與)¶
¶
¶
(縏同出内則疑縏自為一物也)¶
¶
鞓　　　湯丁切革帶也今之帶有&KR1639;其革謂之鞓俗¶
<pb:KR1j0034_WYG_018-19b>¶
¶
書也(又作䩠綎)¶
¶
&KR1639;　　　苦瓦切革帶&KR1639;也凡革帶繫佩者必有環環¶
¶
必有邸今不佩而猶仿佛其制以金犀與角為之¶
¶
¶
謂之&KR1639;俗書也(沈存中曰革帶必有蹀躞蹀躞有環如馬之鞦根後雖去蹀躞猶存)¶
¶
¶
(其環即今之帶&KR1639;也今以角為之貴者以金玉又作銙)¶
¶
鞵　　　户皆切革履也(説文曰革生鞮也别作鞋䪗䠍説文䪗履也䠍足所履也)¶
鞮　　　丁兮切(説文曰革履也)記曰大夫士去國鞮履(康成曰無)¶
<pb:KR1j0034_WYG_018-20a>¶
¶
(絇之厞也)周官鞮鞻氏掌四夷之樂(康成曰鞻讀如屨鞮履四夷舞者所)¶
¶
¶
(厞也&KR0045;雄賦曰鞮鍪生蟣蝨按禮言鞮屨則鞮非屨矣又作䩚趧説文趧婁四夷之舞又通西戎之)¶
¶
¶
(言語者曰狄鞮見王制篇)¶
¶
鞻　　　郎侯切又去聲又俱遇切(鄭康成以為即屨字吕忱曰靲鞻也)¶
¶
(説文曰靲鞮也)¶
¶
靸　　　悉合切(説文曰小兒履也)按今人以履無踵直曳之¶
¶
者為靸(别作靸)¶
¶
鞾　　　呼戈切革履有翁及骭也(説文新附古無此字按北方馳逐草)¶
<pb:KR1j0034_WYG_018-20b>¶
(間故履皆長其翁中國因之為馬上之服自周隋氏以戎服為朝服故今之朝服皆鞾習而不察之過)¶
¶
¶
(也别作靴)¶
¶
鞞　　　并頂切詩云鞞琫容刀(説文曰刀室也説具琫下)¶
鞘　　　私妙切刀室也古通作削(又作韒)又師交切今¶
¶
乘輿之出前有鳴鞘以蹕行者(國朝㑹要曰黄質紫班文金銅餙紫)¶
¶
¶
(絛帉錯博雅曰䪎山埀切謂之鞘䪎綏也)¶
¶
靫　　　楚厓切箭室也¶
鞬　　　居言切弓衣也傳曰右屬櫜鞬(杜氏曰櫜以受箭鞬以受)¶
<pb:KR1j0034_WYG_018-21a>¶
¶
(弓説文曰所以戢弓矢又作)¶
¶
䪍　　　洛干切弩矢室也(漢書作籣韓延夀傳&KR0016;士抱弩負籣如淳曰盛弩箭)¶
¶
(服也)¶
¶
韇　　　徒谷切以革為匱也士冠禮曰筮人執䇿抽¶
¶
上韇亦作䪅見韋部(説文曰韇弓矢韇也)¶
¶
鞃　　　苦𢎞切以革冒軾也(説文曰軾也讀若穹孫氏丘𢎞切)詩云¶
¶
鞹鞃淺幭言以鞹為鞃以淺為幭尚其文也(毛氏曰軾)¶
¶
¶
(中也孔頴達曰鞃為軾中盖相傳為然以革冒軾中為固也顧野王曰軾中靶也孔顧之説近是)¶
¶
韅　　　許見切(説文作曰著掖鞥也鞥孫氏烏合切轡鞥也)傳曰韅靷鞅¶
<pb:KR1j0034_WYG_018-21b>¶
¶
靽(杜氏曰在背曰韅)¶
¶
靷　　　余忍切又去聲(説文曰引軸也籀文)詩云隂靷鋈續¶
¶
(毛氏曰靷所以引也孔頴逹曰驂頸不當衡横軌之前别有驂馬二靷以皮為之前繫驂馬頸後繫)¶
¶
¶
(隂版之上)左氏傳郵無恤曰兩靷将絶吾能止之駕而¶
¶
¶
乘才兩靷皆絶(杜氏曰在匃曰靷)按古通作引(又作紖説文曰半系)¶
¶
¶
(也)¶
¶
鞅　　　𠋣兩切(説文曰頸靼也杜氏曰在腹曰鞅)傳曰御下兩馬掉¶
<pb:KR1j0034_WYG_018-22a>¶
¶
鞅而還又曰太子抽劒斷鞅(按鞅可掉欲軔車者斷鞅鞅非在腹也)¶
¶
¶
又借為鞅掌之鞅莊周曰鞅掌為之使¶
¶
靽　　　博漫切(杜氏曰在後曰靽類篇曰駕牛具集韻靽靽羈靽也)按靽即絆¶
¶
也在後為靽¶
¶
靳　　　居近切(説文曰當膺也)左氏傳王猛曰吾从子如驂¶
¶
之靳(杜氏曰靳車中馬也言如驂之从服也詳其辭意不然猛葢自比於靳猛)借為靳¶
¶
¶
吝之靳靳㑄之靳¶
¶
靮　　　丁厯切(説文曰馬羈也)記曰孰執羈靮(鄭氏曰靮引也類篇曰繮)¶
<pb:KR1j0034_WYG_018-22b>¶
(也)¶
¶
勒　　　厯徳切馬銜勒也周禮曰革路龍勒厭翟勒¶
¶
面(説文曰馬頭絡銜也一説馬轡有銜曰勒無曰羈)按有銜曰勒者勒所¶
¶
¶
以約勒也引銜當馬面故曰勒面凡約勒之義皆¶
¶
¶
取焉¶
¶
鞗　　　田聊切詩云鞗革冲冲(毛氏曰鞗轡也革轡首也)又曰鉤¶
¶
膺鞗革(鄭氏曰轡首埀也)又　　 曰　鞗革金戹(鄭氏曰轡也郭璞曰轡靶轡所)¶
¶
¶
(把之外有餘而埀者謂之革條皮為之謂之鞗革按鞗革一物而毛鄭屢變其説郭氏之説似得之)¶
¶
<pb:KR1j0034_WYG_018-23a>¶
靶　　　必駕切説文轡革也(按此即轡字)¶
鞁　　　平義切駕車馬具也漢志路車駕被具單作¶
¶
被(説文曰車駕具也别作絥説文曰車絥也或作茯或作鞴)¶
¶
鞍　　　於寒切鞁馬具人所跨者也(説文曰馬鞁具也)¶
韀　　　則前切鞍韀也今謂障泥(説文曰馬鞁具也或作)¶
鞭　　　賔連切以革為攴也(説文曰驅也古文)鞭本以革¶
¶
為之皮革隨人身圜轉故鞭背而不傷五藏按北¶
¶
¶
史崔伯謙不忍見血改用韋鞭¶
¶
鞠　　　居六切以革裹毛為毬蹙蹋為武戯也今謂¶
<pb:KR1j0034_WYG_018-23b>¶
¶
之毬(説文同音而異字者凡五其一曰鞠蹋鞠也匊聲或作从䉅其二曰窮理罪人也从)¶
¶
¶
(幸从人从言竹聲或作䉅其三曰曲脊也&KR2918;省聲其四曰趜窮也其五曰窮也䉅聲䉅與&KR2918;同)¶
¶
¶
(俗又有毱皮毛丸也䪕裹也踘蹋也又有諊躹文爻亂而義不明)按鞠之義有¶
¶
¶
為曲者為窮者皆以其聲通也鞠之為物包裹曲¶
¶
¶
局受蹙蹋而無所逃非特其義然其聲固然也故¶
¶
¶
其義非但為曲為窮而又為鞠窮為鞠穹(丘仲切俗作䠻)¶
¶
¶
(㑋)大略為曲局窮蹙不得申之義故曲躬為鞠躬¶
¶
<pb:KR1j0034_WYG_018-24a>¶
¶
母之懐子傴僂任之亦謂之鞠詩曰父兮生我母¶
¶
¶
兮鞠我皆取曲鞠之義也書云自鞠自苦詩云昔¶
¶
¶
育恐育鞠又曰鞠為茂草又曰鞠哉庻正皆窮蹙¶
¶
¶
之義也訊獄訟者必窮其情故為鞠獄之鞠又因¶
¶
¶
鞠攻之義詩云陳師鞠旅(毛氏曰告也非)又有曲音與麯¶
¶
¶
通用鞠窮藥名也今曲窮之音為芎(今人讀鞠為芎非)¶
¶
鞼　　　求位切(説文曰韋繡也)齊語曰輕罪贖以鞼盾一㦸¶
¶
(韋昭曰綴革文如繢也又作)¶
¶
鞙　　　圭𤣥切又去聲(又狂沇切説文曰大車縳靼)¶
<pb:KR1j0034_WYG_018-24b>¶
韄　　　烏百乙角二切(説文曰佩刀絲也三蒼曰佩刀弝中韋也莊周曰外)¶
¶
(韄者不可繁而捉句氏音霍李氏曰縳也)¶
¶
䩩　　　於遠切又平聲(説文曰量物之䩩也一曰抒井䩩又作)¶
靲　　　巨禁切(又平聲)士喪禮重用二鬲盛鬻繫用靲¶
¶
(康成曰竹䈼也按靲乃以革為䈼也)¶
¶
韋　　　羽非切革之已柔者也本韋北之韋借為韋¶
　革之韋因而生子故自為母所謂有小宗而為大宗¶
<pb:KR1j0034_WYG_018-25a>¶
¶
者也(説文曰韋相背也从舛圍聲獸皮之韋可以束枉戾相韋背故借以為皮韋古文)¶
¶
¶
韋之諧聲¶
¶
韠　　　卑吉切市也記曰韠君朱大夫素士爵韋圜¶
¶
殺直天子直公侯後方大夫前方後挫角士前後¶
¶
¶
正韠下廣二尺上廣一尺長三尺其頸五寸肩革¶
¶
¶
帶博二寸一命緼韍幽衡再命赤韍幽衡三命赤¶
¶
¶
韍䓤衡(康成曰韠之言蔽也説文曰所以蔽前)士冠禮皮弁服素韠¶
¶
¶
𤣥端爵韠¶
¶
韐　　　古合切士冠禮爵弁服韎韐(鄭康成曰韐合韋為之韐韍之)¶
<pb:KR1j0034_WYG_018-25b>¶
¶
(制似韠説文帢从市士帶有制如榼四角爵弁服其色靺别作鞈)傳曰有韎韋之¶
¶
¶
跗注君子也(跗注韐也戎服注下於跗故謂跗注)¶
¶
韎　　　莫佩切詩云韎韐有奭以作六師(説文曰茅蒐染韋也)¶
¶
(一入為韎鄭氏曰韎韐緼韍也染以茅蒐齊人謂舊為韎又曰緼赤黄色所謂韎也按鄭氏葢誤以)¶
¶
¶
(冠禮爵弁服為士服故以韎為緼為赤黄色韎韐以作六師非士也春秋傳亦曰有韎韋之跗注君)¶
¶
¶
(子也稱君子非謂士也古者自冕至端貴者通服之而兵事服韋弁韎韐韋弁之服也士冠禮攝盛)¶
¶
¶
(故三加而韎韐猶昬禮之乘墨車也染以茅蒐即赤韍矣不得有黄色)¶
¶
<pb:KR1j0034_WYG_018-26a>¶
韝　　　古侯切臂沓也以韋韜䄂以便執事也射者¶
¶
用之又謂之拾亦謂之遂(説文曰射臂决也)詩云决拾既¶
¶
¶
佽弓矢既調(毛氏曰遂也以皮為之著諸臂所以遂&KR0076;也)鄉射禮袒决¶
¶
¶
遂(鄭氏曰遂射韝也以朱韋為之著左臂所以遂&KR0076;其非射也則謂之拾拾歛也所以蔽膚歛衣)¶
¶
¶
(也)射者之服也漢董偃綠幘傅韝執事者厮役之¶
¶
¶
服也臂鷹者亦以韝¶
¶
韘　　　失葉切指沓也以骨骨若木為之藉之以韋¶
¶
以韜指决&KR0076;也故又謂之决(或作弽説文曰韘射决也所以拘&KR0076;以象)¶
¶
<pb:KR1j0034_WYG_018-26b>¶
(骨韋系著又巨指)詩云童子佩韘(毛氏曰决也)¶
¶
韤　　　亾發切足衣也(别作韈襪袜&KR1611;淮南子曰&KR1611;則蹍履也)¶
韔　　　丑亮切弓衣也詩云交韔二弓¶
韜　　　他刀切所以幬器者也(説文曰劒衣也)又作縚又去¶
¶
聲¶
¶
韣　　　徒木切所以韜歛之器也(説文曰弓衣也)記曰帶以¶
¶
弓韣又曰載弧韣旂十有二旒(鄭氏曰弧旌旗所以張幅者其衣曰)¶
¶
¶
(韣)又作襡曰歛簟而襡之與韇通¶
¶
<pb:KR1j0034_WYG_018-27a>¶
韞　　　委隕切韜韇也子貢曰韞匵而藏諸¶
䪗　　　徒玩切(説文曰履後帖也或作縀)¶
韛　　　皮拜切韋囊也鼓之以熾火¶
韢　　　呼桂乎桂二切説文曰櫜紐也(一曰盛音成頭櫜也徐鍇曰)¶
¶
(謂戰伐以盛首級紐所以關櫜)按今以衣紐之牝環為韢(或作&KR1563;)¶
¶
韓　　　胡安切(説文曰井垣也从韋取其帀按説文之意亦未安恐非本義)書傳¶
¶
用為國名¶
¶
韌　　　如吝切又上聲柔刃難斷也古通作忍亦借¶
<pb:KR1j0034_WYG_018-27b>¶
用刃(鄭氏䘮禮注曰王棘擇棘善理堅刃)¶
¶
¶
韋之疑¶
¶
弟　　　徒禮切又去聲(説文韋束之次弟也从古字之象古文从古文韋丿)¶
¶
(聲按弟未必从韋)次弟之弟去聲(合俗作第)又為兄弟之弟上¶
¶
¶
聲因之為孫弟孝弟去聲(俗作悌)¶
¶
毛　　莫袍切獸毛也象形¶
¶
毛之㑹意¶
¶
毳　　　此芮切毛之細縟者周禮曰共其毳毛為氊¶
<pb:KR1j0034_WYG_018-28a>¶
¶
詩云毳衣如菼引之為毳弱之毳謂輕耎不堅忍¶
¶
¶
易折絶荀子曰小敵毳(别作脃見肉部)¶
¶
尾　　　亾匪切从尻省毛屬於尻為尾也¶
¶
尾之諧聲¶
¶
屬　　　專欲切尾著也屬目注目也(别作矚)以言屬之¶
¶
亦曰屬(别作囑)借為洞洞屬屬之屬(别作灟)屬於我者¶
¶
¶
為屬市玉切(俗作属)屬之固者為屬之喻切¶
¶
屈　　　曲律切曲其尾也引之則凡屈而不申者皆¶
<pb:KR1j0034_WYG_018-28b>¶
曰屈(别作詘誳言之屈也䖦&KR1298;蟲之屈也)又渠勿切彊曲也引之為¶
¶
¶
屈彊負力不屈也(别作倔䠇弡)又佳尾也引之為短¶
¶
¶
屈(别作掘)又九勿切楚有屈氏晉有屈地又丘月切¶
¶
¶
后之衣闕翟亦作屈狄¶
¶
求　　　渠鳩切以皮毛為衣也从毛又聲説文曰象¶
¶
形一曰　　象領及督也借為求索請求之求(求之)¶
¶
¶
(本文為求取之求所擅故别立裘文加衣)¶
¶
¶
毛之諧聲¶
¶
<pb:KR1j0034_WYG_018-29a>¶
氂　　　吕之切細毛也言度者以十氂為毫亦借用¶
¶
釐¶
¶
毨　　　息典切毛夏脱秋更生潔治也與洗通¶
氄　　　乳允切又乳勇切冬毛茂宻也説文作　　¶
¶
隼聲(或作)¶
¶
毰毸　　　普囬切　　蘇來切(又作毢)毛羽芃鬆輕圜皃¶
¶
(古無此字)¶
¶
氊　　　遮延切聚毛為縟也亦借用旃薦二字¶
毯　　　他敢切毳之輕積如菼者菼蘆荻華也詩云¶
<pb:KR1j0034_WYG_018-29b>¶
¶
毳衣如菼言如菼不當有毯字今世以毛織成蓐¶
¶
¶
為毯(説文作&KR2270;帛騅色引詩毳衣如&KR2270;又作緂)¶
¶
毼　　　胡葛切士喪禮曰毼豆兩(鄭氏曰白也顧氏曰罽也郭氏曰毼)¶
¶
(雞似雉青色)¶
¶
毾㲪　　　土葢切　　都能切(説文新附東漢書身毒國出細布好毾㲪)¶
¶
(埤蒼曰毛席也)¶
¶
&KR0586;毺　　　其俱切　　羊朱切(説文新附曰毾㲪氍毹皆氊緂之屬氍又)¶
<pb:KR1j0034_WYG_018-30a>¶
¶
(作[((木-(企-止)+皕)/大)*毛]毹又作氀)¶
¶
氅　　　昌兩切(説文新附曰析鳥羽為旗纛之屬)¶
麾　　　許為切以毛為旌麾持以指麾也書曰右秉¶
¶
白旄以麾周禮曰建大麾以田(説文作摩旌旗所以指麾也無麾字)¶
¶
毬　　　渠鳩切鞠丸也¶
巤　　　良涉切毛巤切通亦作鬣(説文曰从囟象髮在囟上毛髪巤巤)¶
　(之形與籀文子字同按巤字下與䑕同葢象獸之毛巤)¶
厹　　　　(孫氏人九切説文曰獸足蹂地也象形九聲篆文爾雅曰貍狐貒貈醜其足蹯)¶
　(其迹厹女九人九二切古文為蹂字)詩云厹矛鋈錞(毛氏曰三隅矛也陸氏音求)¶
<pb:KR1j0034_WYG_018-30b>¶
¶
厹之諧聲¶
¶
禽　　　巨今切鳥獸禽𫉬之通名周官庖人掌共六¶
¶
畜六獸六禽凡用禽獻春行羔豚膳膏香夏行踞¶
¶
¶
鱐膳膏臊秋行犢麛膳膏腥冬行鱻羽膳膏羶司¶
¶
¶
馬四時之田皆致禽大獸公之小禽私之易曰即¶
¶
¶
鹿無虞以从禽也又曰隼者禽也記曰猩猩能言¶
¶
¶
不離禽獸鸚鵡能言不離飛鳥大凡飛曰鳥走曰¶
¶
<pb:KR1j0034_WYG_018-31a>¶
¶
獸鳥獸之禽𫉬者皆曰禽故四時之田效所𫉬皆¶
¶
¶
曰致禽而鱻羽為禽獻又以大小分之則大為獸¶
¶
¶
小為禽引其義則戰鬥而執𫉬亦曰禽又渠亷切¶
¶
¶
(爾雅曰二足而羽謂之禽鄭康成曰鳥獸未孕曰禽説文曰走獸總名也三説皆非别作擒㪁扲㩒)¶
¶
¶
(竝非説文曰㪁持也)¶
¶
¶
厹之疑¶
¶
禺　　　(孫氏牛具切説文曰母猴屬頭似鬼从厹爾雅曰寓䑕之屬嗛郭氏曰彌猴之屬寄寓木)¶
¶
(上嗛謂藏食於頰間按爾雅之寓即説文之寓&KR0017;安得有象禺與&KR0017;未知孰為字母也)¶
¶
离　　　(孫氏吕支切説文曰山神獸也从禽从厹从屮歐陽喬説离猛獸也徐&KR0599;曰从屮義無所)¶
<pb:KR1j0034_WYG_018-31b>¶
¶
(取疑象形)¶
¶
禹　　　王矩切(説文曰蟲也从厹象形古文)古為夏帝名¶
禼　　　(孫氏私列切説文曰蟲也象形讀與偰私列切同古文)¶
　六書故巻十八¶
